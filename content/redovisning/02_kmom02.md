---
---
Redovisning kmom02
=========================





###Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Vi har väl jobbat med MVC en del tidigare. Som jag har fattat vad MVC är har vi använt det en del i alla fall i oophp-kursen. Vi har väl gjort det också i webbapp-kursen tror jag. Jag läste om MVC i dbwebb-informationen och på de svenska och engelska Wikipedia-sidorna. En fördel med MVC är att man får koden uppdelad så att man har var sak på sin plats och vet var de olika sakerna finns, det borde ge mindre risk för att man ska få spaghettikod. Det verkar också vara smart vid större projekt om man har vissa som jobbar på backend-saker och andra som jobbar på frontend-saker.

###Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

S är för *Single responsibility principle*. Det menas att en klass bara ska ha ett ansvarsområde. Gör en sak och gör det bra har någon sagt apropå S:et.
O är för *Open-closed principle*. Det är om att mjukvaruenheter ska vara öppna för extension men stängda för modifikation. Det verkar vara att man ska göra klasser som man göra arvsklasser till och ändra så de gör något annat istället för att skriva nya klasser för varje ny liknande grej som ska göras.
L är för *Liskov substitution principle*. Det handlar om att objekt i ett program ska kunna gå att byta ut mot instanser av deras subtyper utan att det blir fel på programmet.
I är för *Interface segregation principle*. Det har något att göra med att många klientspecifika interface är bättre än ett interface som är till för allt. Det verkar vara ungefär samma som O fast för interface.
D är för *Dependency inversion principle*. Det ska vara abstraktioner och inte konkreta saker. Det verkar vara något man kan få till genom att använda dependency injection.
Jag använde wikipedia-artikeln och [SOLID Principles: Explanation and examples](https://itnext.io/solid-principles-explanation-and-examples-715b975dcad4).

###Har du någon erfarenhet av designmönster och kan du nämna och kort förklara några designmönster du hört talas om?

Det finns Creational patterns. Till exempel Dependency Injection som vi ska lära oss om i den här kursen. Det har att göra med att klasser får objekt från en injektor. Det finns Structural patterns, till exempel Front controller, som vi har använt, den ger ett ställe för requests att tas emot och behandlas. Moduler ingår också där, i en modul kan man ha klasser, metoder och så vidare. Behavioral patterns verkar inte innehålla så mycket som vi har jobbat med. Inte Concurrency patterns heller. Det finns också Architectural design patterns där MVC kan räknas in.

###Vilket ramverk valde du att studera manualen för och fann du något intreesant?

Laravel. Det finns något som heter Blade som kan användas för layout templates. Det verkar rätt smidigt, i alla fall enligt Laravel-sidan. Det verkar finnas färdiga verktyg för autentisering vilket ju är bra. Laravel verkar ha 10 mappar i rootkatalogen, som Anax.

###Vilken är din TIL för detta kmom?

Att det var krångligare än jag trodde att göra extrauppgifterna, mycket eftersom jag inte kunde hitta något sätt att få med en Open Street Map-karta på en sida bara genom att ange koordinaterna för en mittpunkt och en zoom-grad utan jag var tvungen att ange koordinater för mittpunkten och sen koordinater för var kanterna av kartan ska vara också. Nu har jag gjort metoder som räknar ut koordinater för varje kant. För kartlänken till jsonpresentationen var det enklare då länk till en karta som visas på en egen Open Street Map-sida bara behöver ha med koordinater för mittpunkten.
