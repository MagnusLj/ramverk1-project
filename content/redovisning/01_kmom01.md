---
---
Redovisning kmom01
=========================





###Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

Utifrån på PHP The Right Way kan jag tänka att jag kan behöva jobba på vissa saker. En sådana sak kan vara command line interface, vilket jag inte har arbetat så mycket med. Dependency injection är något jag behöver lära mig mer om men det verkar som att vi ska göra det i den här kursen. Allmänt skulle jag behöva lära mig mer om PHP-ramverk (och det låter som att den här kursen är rätt ställe för det) då jag har svårt att få en bra känsla för hur de fungerar, det är så mycket olika filer som ligger på en massa olika ställen. Det är lättare för mig att förstå mig på JavaScript-ramverk (Vue) så här långt, men det är kanske för att man inte behöver vara inne och fixa i ramverkets olika mappar så mycket där utan bara kan inkludera ramverket i sidorna så mycket man vill.

###Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Det är svårt att hitta någon källa där man får PHP-ramverk listade i popularitet utifrån någon redovisad statistik, men folk verkar rätt eniga om att Laravel är mest populärt. På en webbplats ([hackr.io](https://hackr.io/blog/best-php-frameworks)) kommer Laravel överst, följt av Symfony och CodeIgniter. Därefter kommer Zend, vars namn jag också har sett tidigare. Jag känner igen topp-namnen från andra listor så folk verkar vara någorlunda överens om vilka som är de mest populära ramverken.

###Berätta om din syn/erfarenhet generellt kring communities och specifikt communities inom opensource och programmeringsdomänen.

Jo, det hade varit mycket svårare att lära sig programmera om det inte hade funnits några communities. Nu har jag inte varit vidare aktiv i så många fler communities än i dbwebbs community, i forumet och chatten, än, men har fått mycket hjälp ändå genom att titta på frågor som andra har fått svar på. Open source-communities är något jag är ganska förtrollad av, att det är så många som gör progam och lägger upp för att andra ska kunna använda till sina projekt. Jag vill gärna lära mig mer om den världen och gärna vara med och bidra framöver. Jag tycker att dbwebbs community är väldigt bra, man kan snabbt få hjälp av antingen lärare eller kursare när man har kört fast med något.

###Vad tror du om begreppet “en ramverkslös värld” som framfördes i videon?

Han säger att det inte har släppts några nya PHP-ramverk sedan 2012. Sen säger han att ramverk inte är ramverk. Han säger att olika ramverkskomponenter laddas ner mycket mer än hela ramverken. Han säger att ett ramverk är något slags lim mellan olika komponenter. Han tänker att man kan använda delar från flera olika ramverk eller bibliotek. Han pratar om dependency hell. Han tänker att man kan gå över till att använda interfaces istället för att använda ramverk för att slippa dependency hell. Han gör skillnad på att använda ett ramverk och att göra en PHP-applikation som använder komponenter från ett ramverk. Han tycker att man ska tänka mer på bibliotek än på ramverk. Han tycker att biblioteken inte ska behöva ett ramverk för att fungera.
Det låter ju bra, de här PHP-ramverken känns lite stora och bökiga, men de har sina poänger och måste ju ändå underlätta en hel del på olika sätt för annars skulle de inte användas så pass mycket. Men det känns som att det skulle vara bra om det iallafall kom lite mer lättviktiga PHP-ramverk som hade lite färre kataloger och filer och som var lättare att hitta runt i och förstå sig på.

###Hur gick det att komma igång med din redovisa-sida?

Det gick rätt bra när jag väl hade fått hjälp med att komma ihåg hur man skulle förbereda den för att kunna använda LESS med mera vilket jag hade glömt sedan förra kursen där vi använde Anax. Jag fick fråga efter adressen till kursens GitHub-repo också då jag inte kunde hitta det.

###Några funderingar kring arbetet med din kontroller?

Det strulade så klart lite i början. Jag använde bara kontroller under ett kursmoment i oophp-kursen, där det var obligatoriskt. När jag hade kommit in i det gick det rätt bra. Jag hade betydligt större problem att få till det med testerna av kontrollerklasserna och det kändes väldigt krångligt att skriva testfall för dem.

###Vilken är din TIL för detta kmom?

Jag vet inte riktigt. Kanske att jag vet att jag kan göra kontrollers som fungerar i Anax. Kanske att jag måste hitta något sätt att sluta vara så omotiverad när det gäller att skriva testfall för sådant jag redan vet fungerar och kan testa på nån sekund genom att göra något på sidan men där det tar många timmar att få ihop ett testfall för att visa samma sak. Jag tänkte jag skulle skriva ett forumsinlägg för att få hjälp med det på något sätt.
