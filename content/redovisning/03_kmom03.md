---
---
Redovisning kmom03
=========================





###Hur känns det att jobba med begreppen kring $di?

Jo det känns rätt bra. Jag tycker att jag har förstått hur det fungerar, iallafall de grundläggande sakerna. Jag antar att det blir smidigare till exempel genom att man kan komma åt sådant som ligger som $di-resurser från vilken klass som helst utan att behöva bry sig om namespaces med mera.

###Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.

Dependency injection är att ett objekt kan tillhandahålla tjänster till ett annat objekt. Det ska vara som att tjänsterna injiceras in i objektet snarare än att objektet ska be om dem. Service locator är ett designmönster där det används ett register som kan få requester och då beroende på vad det är för request kan skicka tillbaka information som behövs för att en viss sak ska utföras. Lazy loading har att göra med att vissa tjänster inte laddas/görs klara förrän de behöver göra det de ska, det kan till exempel göra så att en webbsida kan renderas snabbare än om allt som webbsidan skulle kunna behöva någon gång i framtiden skulle laddas från början. Källor är dbwebb-material, wikipedia, geeks for geeks, med flera.

###Berätta hur andra ramverk (minst 1) använder sig av koncept som liknar $di. Liknar det “vårt” sätt?

Laravel använder dependency injection. Där hänger det ihop med något som kallas service container som ser till att injicera saker in i klasser via en konstruktor. Service containern ska automatiskt bestämma en konstruktors dependencies, konstruera sådana dependencies om de behövs och ska kunna skapa objekt genom att skicka dependencies genom konstruktorn. Det låter lite som att Laravels hantering av dependency injection har lite mer automatiska delar, men jag har nog inte någon fullständig inblick i Anax depencency injection än så det kan vara svårt att säga.

###Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.

Jag gjorde en ny modellklass som heter VaderHandler. Jag ändrade inte så mycket på äldre klasser förutom att jag tog bort en grej som inte behövdes, för att kunna få full kodtäckning i testerna. Det blev så att jag lade det jag gjorde förra kursveckan i samma klass som den jag använde under första kursveckan, så nu har jag två modellklasser där den andra är IPHandler och fyra controller-klasser där två hör ihop med VaderHandler (VaderController och JsonVaderController) och två med IPHandler (IPController och IPJsonController). Hade jag läst på om SOLID i början av förra kursmomentet istället för i slutet av det så hade jag nog lagt koordinat- och karthanteringen i en egen klass och hade jag haft mer tid till detta nu hade jag nog gjort om det så att det blev en egen klass till det. Jag lade den nya VaderHandler-klassen i $di.

###Har du någon reflektion kring hur det är att jobba med externa tjänster (ipvalidering, kartor, väder)?

Det är rätt trevligt. Det var inte helt lätt att få till det med multicurl. Det jag hade mest problem med var nog att få till det så att jag skulle få output i samma format från funktionen oavsett om det var multicurl eller singelcurl, där trasslade jag in mig i att få ut rätt saker från arrayerna. Det var inte heller helt lätt att hantera unix-tiden man får från Dark Sky-api:t. Det gick smidigare än jag trodde att göra så man kan söka efter ortsnamn/adresser (jag ville inte ha en väderrapportstjänst där det bara gick att söka efter ip-adresser). Om det som funktionen får som argument inte är en ip-adress så blir det en sökning efter en plats istället.

###Vilken är din TIL för detta kmom?

Hmm. Att $di inte var så svårt att jobba med som jag oroade mig för kanske. Sen fick jag bra övning i att jobba med en hel del olika saker i PHP rent allmänt också, som till exempel nästade arrayer. Jo, och så kom jag på ett sätt att få min sida att se bättre ut också, jag tog bort flashbilden och då blev det mycket bättre. Det känns som att flashbilden funkar om den har genomskinlig bakgrund eller samma bakgrundsfärg som det som är bakom den (som på dbwebbs sidor) men om den har annan färg än det som är runt om ser det fel ut vilket nog delvis har att göra med att flashbilden ser ut att ha olika placering beroende på om det finns en sidebar på sidan eller inte.
