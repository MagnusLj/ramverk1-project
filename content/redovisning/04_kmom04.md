---
---
Redovisning kmom04
=========================





###Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?

Jo, det var vissa svårigheter. Det hade varit bra om det kanske stod något om hur man skulle göra för att kunna få testerna att fungera i modulen utan att behöva ha kvar header, footer med mera. Det är inte helt lätt att själv räkna ut att man måste lägga en massa mock-filer i testmappen och lista ut hur man ska hänvisa rätt till de filerna för att få det att fungera.

###Gick det bra att publicera på Packagist och ta emot uppdateringar från GitHub?

Jo det gick bra. Det var lite problem innan jag började förstå lite bättre hur Packagist funkar och att det hänger på composer.json att det ska gå att lägga en modul där.

###Fungerade det smidigt att åter installera modulen i din redovisa-sida med composer, kunde du följa din egen installationsmanual?

Ja det fungerade smidigt att göra det enligt installationsmanualen.

###Hur väl lyckas du enhetstesta din modul och hur mycket kodtäckning fick du med?

Jag lyckades få 100% kodtäckning för modulen. Det funkade utan problem innan (med modulen jag har laddat upp till GitHub och Packagist) fast nu står det "Malm18\Vader\VaderControllerTest::testResultPageActionGet Undefined index: summary". Fast jag får fortfarande 100% kodtäckning och det fungerar med summaryn på sidan och jag kan inte se vad som skulle kunna vara fel så jag låter det vara så för tillfället. Jag har kanske råkat göra något med min lokala kod men det får väl vara det som är uppladdat som får räknas.

###Några reflektioner över skillnaden med och utan modul?

Det är en lite svår fråga, i och med att det är jag som har gjort en modul till mig själv. Hade det varit någon annans modul som jag hade hittat på Packagist och installerat så hade det ju varit lättare att ladda ner och installera en modul än att skriva koden själv. Eller jag vet inte om jag missförstår frågan. Det fungerar ju på samma sätt nu som det gjorde innan, förutom att det inte går att köra enhetstesterna för det som nu ligger i modulen. Det ser ju ut att gå stick i stäv med veckans krav men vi kom fram till, efter en lång diskussion på Gitter, att om det skulle gå att köra make test på redovisasidan och få testerna gjorda för både redovisasidan och för klasserna i modulen så skulle testerna för klasserna i modulen också behöva ligga i testmappen på redovisasidan. Vi kom också fram till att det vore lite konstigt om användare som laddar ner moduler från Packagist skulle hålla på att köra enhetstester på de nedladdade modulerna och att det snarare skulle vara något för utvecklaren av modulen att göra, eventuellt utifrån klagomål från användarna.

###Vilket ramverk undersökte du och hur hanterar det ramverket paketering, moduler och versionshantering?

Laravel. Man kan lägga till saker med composer. Det finns "Official Packages", som Cashier, Dusk, Envoy med mera. Det står i dokumentationen att packages är det primära sättet att lägga till funktionalitet till Laravel. Vissa paket kan fungera ihop med vilket php-ramverk som helst och andra är specifika för Laravel. För att skapa paket i Laravel kan man jobba med en mapp som heter "packages" i projektet och där göra en egen composer.json för det paketet. Sen verkar man på ett rätt enkelt sätt kunna ladda upp paketet till GitHub eller var man vill. Det verkar som att man hanterar versionshanteringen i composer.json.

###Vilken är din TIL för detta kmom?

Jag har gjort en php-modul och lagt den på Packagist, det har jag inte gjort innan.

PS En annan TIL är att jag lärde mig använda SuppressWarnings för phpmd. När jag trodde jag var klar och bara skulle ladda upp kursmomentet till studentservern igår så fick jag massvis av phpmd-fel för klasserna i modulen, samma klasser som jag har haft i redovisasidan och som räknades som felfria förra veckan och som inte heller gav några fel när jag laddade upp redovisa-sidan, med modulen integrerad. Jag kom fram till att phpmd delvis är inaktiverat för vissa delar av redovisasidan men att den inaktiveringen inte fungerade för min modul av något skäl. Jag försökte med att ändra i phpmd.xml-filen, ta bort den filen, ta bort alla hänvisningar till phpmd.xml-filen från Makefile men det fungerade inte utan jag kom fram till att det nog är en phpmd på studentservern som körs och att det kvittar vad man gör med de lokala filerna som har med phpmd att göra. Jag rättade de valideringsfelen jag kunde men det var en massa fel för unused variabler i testklasserna. Phpmd ville att jag skulle ta bort typ $request med flera variabler som används för att testerna ska kunna köra. De ser ju så klart ut som unused i testklasserna i och med att de bara deklareras och att man sen inte gör mer med dem i den koden men utan dem så funkar ju inte make test-testerna. Till slut löste jag det med SuppressWarnings(PHPMD.UnusedLocalVariable) i testklasserna. Och nu fick jag precis reda på att man bara skulle göra publish redovisa i kmom04 och inte behövde ladda upp modulen. Suck. Men jag har lärt mig något på kuppen.
